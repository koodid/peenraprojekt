# Aiapeenra kujundamise programm

Ideed ja abi algajale aiahuvilisele aiapeenra kujundamiseks. Annab vastused küsimustele:

- Mis taimi võiks oma peenrasse istutada?

- Kui kõrged need peaksid olema?

- Kuidas taimi peenrasse kõige paremini paigutada?

Kuidas programm töötab?

1. Valige peenra soovitav kuju (kolmnurkne, ristkülikukujuline või ümmargune).

2. Sisestage peenra mõõdud ja peenra kaugus kohast, kus seda kõige rohkem nähakse või vaadatakse.

3. Kolmnurkse ja nelinurkse peenra puhul märkige need küljed, kust poolt peenart vaadatakse ja mis peaksid seetõttu olema peenra tagaosast madalamad.

4. Programm näitab peenra pindala ning lähtuvalt peenra suurusest ja vaatluskaugusest peenra soovituslikud kõrgused kõrge, keskmise ja madala peenra jaoks. Selleks, et peenar oleks ilus ja huvitav vaadata kõikidel aastaaegadel, toob programm välja ka peenra soovitusliku jaotuse okaspuude, lehtpuude- ja põõsaste ning püsilillede mahu osas (üle 1 m2 suuruste peenarde puhul).

5. Programm määratleb ja näitab ligikaudsed istutusalad ning nendesse sobivad taimede kõrgused keskmise kõrgusega peenra jaoks.

6. Soovituslikest taimekõrgustest lähtuvalt toob programm välja konkreetsed taimed, mille seast saab endale meelepärase valiku teha. Pakutud nimekirja on võimalik hilisemaks kasutamiseks ka salvestada.
